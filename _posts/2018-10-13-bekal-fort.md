---
layout: post
title: "Bekal Fort"
date: 2018-10-13
---

എൻ. ഐ. റ്റി. കെ. യുടെ സ്വന്തം ടെക് ഫെസ്റ്റ് ആയ 'എഞ്ചിനീയർ' ഒരു അടാർ തോൽവി ആയതുകൊണ്ട്, ഏറ്റവും കൂടുതൽ ട്രിപ്പുകൾ സംഭവിക്കുന്നതും എൻജിക്ക് തന്നെ. ട്രിപ്പ് പ്ളാനിങ് എല്ലോറയിൽ തുടങ്ങി ഹംപി-പട്ടടക്കൽ-ഗോവ വഴി ബേക്കൽ ഫോർട്ടിൽ (കേരളത്തിലെ ഏറ്റവും വലിയ കോട്ട) എത്തി നിന്നു. എന്തായാലും കാസർഗോഡ് പോവല്ലേ, ബേക്കലിൽ നിന്ന് തിരിക്കും വഴി അനന്തപുര തടാക ക്ഷേത്രത്തിൽ (കേരളത്തിലെ ഏക തടാക ക്ഷേത്രം) കൂടി പോകാമെന്നു തീരുമാനിച്ചു. സസ്യബുക്കായ ബബിയ എന്ന മുതലയാണ് അവിടത്തെ ഹൈലൈറ്റ്. 

മംഗലാപുരം സെൻട്രൽ റെയിൽവേ സ്റ്റേഷനിൽ നിന്ന് 7: 40 നുള്ള വണ്ടിക്ക് ഞാനും സജിയും യാത്ര തിരിച്ചു. ഏകദേശം ഒന്നേകാൽ മണിക്കൂറു കൊണ്ട് ബേക്കൽ ഫോർട്ട് സ്റ്റേഷനിൽ എത്തി. സ്റ്റേഷനിൽ നിന്ന് നടക്കാവുന്ന ദൂരമേയുള്ളൂ. പോകുന്ന വഴിക്ക് 'Jyothi' എന്ന പേരുള്ള ഒരു ഹോട്ടലിൽ കേറി. തനി പഴഞ്ചൻ കട. റേഡിയോയിൽ നിന്ന് വന്ന 'ഗുലേബ' ആയിരുന്നു അവിടത്തെ ഏക മോഡേൺ അംശം. എന്നിരുന്നാലും, ട്രെയിനിൽ കൊണ്ടുവന്ന ചായേടേം വടേടേം പ്രലോഭനം ഞാൻ സഹിച്ചത്, ഇത് പോലെ ഏതേലും ലോക്കൽ കടയിൽ നിന്ന് കഴിക്കാനുള്ള പൂതിയായിരുന്നു.  ആകെയുള്ള ഐറ്റം ആയ നെയ് പത്തിരിയും കടലയും (ഗ്രീൻ പീസിനെ ആണ് അവർ കടല എന്ന് ഉദ്ദേശിച്ചത് ) ഓർഡർ ചെയ്തു. കൂടെ ചായേം. രണ്ടു പ്ലേറ്റ് നെയ് പത്തിരിക്കും ഒരു കറിക്കും രണ്ടു ചായക്കും കൂടി ആകെ 60 രൂപയെ ആയുള്ളൂ. കടക്കാരൻ ചേട്ടന് (പേര് കണ്ണൻ) പൈസ കൊടുത്ത് ഞങ്ങൾ അവിടുന്ന് തിരിച്ചു.

hello

നടക്കുന്ന വഴിക്ക് ഒരു ചേട്ടൻ പെട്ടി ഓട്ടോയിൽ ഓറഞ്ച് വിക്കുന്നു - കിലോക്ക് 40. അര കിലോ വാങ്ങി. മെയിൻ റോഡിൽ നിന്ന് കോട്ടയിലേക്കുള്ള വഴി കേറുന്നിടത്ത് കുടംബശ്രീയുടെ ഒരു തട്ടുകട സെറ്റപ്പ്. ഉച്ചഭക്ഷണം അവിടുന്ന് ആക്കാമെന്ന് തീരുമാനിച്ചു. അങ്ങനെ നടന്നു നടന്നു നമ്മൾ കോട്ടയിൽ എത്തി. 25 രൂപ പ്രേവേശന ഫീസ്. നമ്മൾ ഒന്നര രണ്ടു മണിക്കൂർ കൊണ്ട് മൊത്തം നടന്നു കണ്ടു. കൊട/തൊപ്പി എടുക്കാത്തതായിരുന്നു ട്രിപ്പ് പ്ളാനിങ്ങിൽ പറ്റിയ ഏറ്റവും വലിയ വീഴ്ച. അമ്മാതിരി ചൂടായിരുന്നു. കൈയിൽ ഉണ്ടായിരുന്ന ഓറഞ്ച് ആയിരുന്നു ഏക ആശ്വാസം. അര കിലോക്ക് പകരം ഒരു രണ്ടു കിലോ എങ്കിലും വാങ്ങാമായിരുന്നു എന്ന് പലപ്പോഴും തോന്നി പോയി.
