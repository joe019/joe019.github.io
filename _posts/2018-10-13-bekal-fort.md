---
layout: post
title: "Bekal Fort"
date: 2018-10-13
---

എൻ. ഐ. റ്റി. കെ. യുടെ സ്വന്തം ടെക് ഫെസ്റ്റ് ആയ 'എഞ്ചിനീയർ' ഒരു അടാർ തോൽവി ആയതുകൊണ്ട്, ഏറ്റവും കൂടുതൽ ട്രിപ്പുകൾ സംഭവിക്കുന്നതും എൻജിക്ക് തന്നെ. ട്രിപ്പ് പ്ളാനിങ് എല്ലോറയിൽ തുടങ്ങി ഹംപി-പട്ടടക്കൽ-ഗോവ വഴി ബേക്കൽ ഫോർട്ടിൽ (കേരളത്തിലെ ഏറ്റവും വലിയ കോട്ട) എത്തി നിന്നു. എന്തായാലും കാസർഗോഡ് പോവല്ലേ, ബേക്കലിൽ നിന്ന് തിരിക്കും വഴി അനന്തപുര തടാക ക്ഷേത്രത്തിൽ (കേരളത്തിലെ ഏക തടാക ക്ഷേത്രം) കൂടി പോകാമെന്നു തീരുമാനിച്ചു. സസ്യബുക്കായ ബബിയ എന്ന മുതലയാണ് അവിടത്തെ ഹൈലൈറ്റ്. 

മംഗലാപുരം സെൻട്രൽ റെയിൽവേ സ്റ്റേഷനിൽ നിന്ന് 7: 40 നുള്ള വണ്ടിക്ക് (56324) ഞാനും സജിയും യാത്ര തിരിച്ചു. ഏകദേശം ഒന്നേകാൽ മണിക്കൂറു കൊണ്ട് കക്ഷി ബേക്കൽ ഫോർട്ട് സ്റ്റേഷനിൽ എത്തി.  
